{
  "data": {
    "index_number": 27,
    "name_arabic": "النمل",
    "name_turkish": "Neml",
    "description": "Adını 18. âyetteki “Neml/karınca” kelimesinden almıştır",
    "type": "Mekki",
    "order_of_revelation": 48,
    "verse_count": 94,
    "verses": [
      {
        "arabic_text": "بِسْمِ اللّٰهِ الرَّحْمٰنِ الرَّح۪يمِ",
        "turkish_text": "Rahmeti Bol ve Kesintisiz Olan Allah'ın Adıyla",
        "index_number": 0,
        "deep_notes": []
      },
      {
        "arabic_text": "طٰسٓ۠ تِلْكَ اٰيَاتُ الْقُرْاٰنِ وَكِتَابٍ مُب۪ينٍۙ",
        "turkish_text": "Tâ, Sîn. İşte bunlar Kur'an'ın, gerçeği apaçık ortaya koyan Kitâp'ın âyetleridir.",
        "index_number": 1,
        "deep_notes": []
      },
      {
        "arabic_text": "هُدًى وَبُشْرٰى لِلْمُؤْمِن۪ينَۙ",
        "turkish_text": "Îmân Edenler için doğru yola iletici ve haber vericidir.",
        "index_number": 2,
        "deep_notes": []
      },
      {
        "arabic_text": "اَلَّذ۪ينَ يُق۪يمُونَ الصَّلٰوةَ وَيُؤْتُونَ الزَّكٰوةَ وَهُمْ بِالْاٰخِرَةِ هُمْ يُوقِنُونَ",
        "turkish_text": "Onlar, salâtı ikâme ederler, zekâtı yaparlar.(1)Onlar, âhiret'e kesin olarak inanırlar.",
        "index_number": 3,
        "deep_notes": [
          {
            "key_word": "1",
            "index_number": 1,
            "note": "1- Salâtın namaz kılmak anlamının yanı sıra birçok anlamı bulunmaktadır. Bu âyetteki salât, “namaz kılmak” anlamında değildir. Namazı kılın, zekâtı verin” şeklinde anlam verilen bu terkip: İbadete layık yegâne ilâhın yalnızca Allah olduğuna inanmak; Allah'a yönelmeyi, kulluğu ve dûayı “şirkten arınmış bir bilinçle; arınmış, arı duru hale gelmiş bir benlikle yapmak; dayanışmayı, yardımlaşmayı ve destek olmayı canlı ve diri tutmak demektir. Namazı kılın, zekâtı verin” şeklinde anlam verilen bu terkipteki “vermek” kelimesinin  kök harfleri  (Elif-Te-Ye) olup, 549 yerde geçmektedir. Her ne kadar bu terkipte,” vermek” anlamına gelen “Âtû” kelimesi yer alsa da () âtû kelimesine, () Eta “yapmak”anlamının verilmesi de uygundur. Bu kelime kök anlamı itibarıyla yaygın olarak şu üç anlamda kullanılmaktadır: “Yapmak”, “getirmek” ve “vermek.” Arınmak, aklanmak, temizlenmek demek olan “zekât”, verilen bir şey değil, “yapılan” bir şeydir. Kur'an, zekât kelimesini “arınmak” anlamında kullanmaktadır (Bkz. 19:13). Zekât, “mâli yardım” demek değil, mâli yardım yapılarak malın arınmasıdır. Kur'an'daki mâli yardımın adı sadakadır (Bkz. 9:60). Sadaka verilirse, malın arınması gerçekleşmiş olacaktır."
          }
        ]
      },
      {
        "arabic_text": "اِنَّ الَّذ۪ينَ لَا يُؤْمِنُونَ بِالْاٰخِرَةِ زَيَّنَّا لَهُمْ اَعْمَالَهُمْ فَهُمْ يَعْمَهُونَۜ",
        "turkish_text": "Hesap gününe îmân etmeyenlere, yaptıklarını sevimli gösterdik. Bu yüzden şaşkınlık içinde bocalayıp dururlar.",
        "index_number": 4,
        "deep_notes": []
      },
      {
        "arabic_text": "اُو۬لٰٓئِكَ الَّذ۪ينَ لَهُمْ سُٓوءُ الْعَذَابِ وَهُمْ فِي الْاٰخِرَةِ هُمُ الْاَخْسَرُونَ",
        "turkish_text": "Onlar için azâbın kötüsü vardır. Onlar, Hesap gününde en çok ziyana uğrayacak kimselerdir.",
        "index_number": 5,
        "deep_notes": []
      },
      {
        "arabic_text": "وَاِنَّكَ لَتُلَقَّى الْقُرْاٰنَ مِنْ لَدُنْ حَك۪يمٍ عَل۪يمٍ",
        "turkish_text": "Kuşkusuz Sen En İyi Hüküm Veren ve Her Şeyi Bilen tarafından Kur'an verilensin.(1)",
        "index_number": 6,
        "deep_notes": [
          {
            "key_word": "1",
            "index_number": 1,
            "note": "1- Kur'an'la buluşturulansın."
          }
        ]
      },
      {
        "arabic_text": "اِذْ قَالَ مُوسٰى لِاَهْلِه۪ٓ اِنّ۪ٓي اٰنَسْتُ نَاراًۜ سَاٰت۪يكُمْ مِنْهَا بِخَبَرٍ اَوْ اٰت۪يكُمْ بِشِهَابٍ قَبَسٍ لَعَلَّكُمْ تَصْطَلُونَ",
        "turkish_text": "Hani Mûsâ, yakınlarına: “Bir ateş fark ettim. Size ondan bir haber veya ısınmanız için kor halinde bir parça ateş getireceğim.” demişti.",
        "index_number": 7,
        "deep_notes": []
      },
      {
        "arabic_text": "فَلَمَّا جَٓاءَهَا نُودِيَ اَنْ بُورِكَ مَنْ فِي النَّارِ وَمَنْ حَوْلَهَاۜ وَسُبْحَانَ اللّٰهِ رَبِّ الْعَالَم۪ينَ",
        "turkish_text": "Oraya gittiği zaman ona seslenildi: “Ateşin içinde ve etrafında olanlar kutlu kılındı. Ve âlemlerin Rabb'i olan Allah, Subhân'dır.(1)”",
        "index_number": 8,
        "deep_notes": [
          {
            "key_word": "1",
            "index_number": 1,
            "note": "1- Bütün kusur ve eksikliklerden uzak."
          }
        ]
      },
      {
        "arabic_text": "يَا مُوسٰٓى اِنَّـهُٓ اَنَا اللّٰهُ الْعَز۪يزُ الْحَك۪يمُۙ",
        "turkish_text": "“Ey Mûsâ! Ben, Mutlak Üstün Olan ve En İyi Hüküm Veren Allah'ım!”",
        "index_number": 9,
        "deep_notes": []
      },
      {
        "arabic_text": "وَاَلْقِ عَصَاكَۜ فَلَمَّا رَاٰهَا تَهْتَزُّ كَاَنَّهَا جَٓانٌّ وَلّٰى مُدْبِراً وَلَمْ يُعَقِّبْۜ يَا مُوسٰى لَا تَخَفْ اِنّ۪ي لَا يَخَافُ لَدَيَّ الْمُرْسَلُونَۗ",
        "turkish_text": "“Asânı bırak!” Mûsâ, asâsını bırakmasıyla birlikte onun yılan gibi hareket ettiğini görünce, geri dönüp arkasına bakmadan kaçtı. “Ey Mûsâ! Korkma, gerçekten Ben'im. Ben'im huzurumda Resûller korkmaz.”",
        "index_number": 10,
        "deep_notes": []
      },
      {
        "arabic_text": "اِلَّا مَنْ ظَلَمَ ثُمَّ بَدَّلَ حُسْناً بَعْدَ سُٓوءٍ فَاِنّ۪ي غَفُورٌ رَح۪يمٌ",
        "turkish_text": "“Kim haksızlık yapar, sonra da yaptığı kötülüğü iyiliğe çevirirse, bilsin ki Ben Çok Bağışlayıcı'yım ve Rahmeti Kesintisiz Olan'ım.”",
        "index_number": 11,
        "deep_notes": []
      },
      {
        "arabic_text": "وَاَدْخِلْ يَدَكَ ف۪ي جَيْبِكَ تَخْرُجْ بَيْضَٓاءَ مِنْ غَيْرِ سُٓوءٍ ف۪ي تِسْعِ اٰيَاتٍ اِلٰى فِرْعَوْنَ وَقَوْمِه۪ۜ اِنَّهُمْ كَانُوا قَوْماً فَاسِق۪ينَ",
        "turkish_text": "“Ve elini koynuna sok. Kötülük(1) olmaksızın onu bembeyaz olarak çıkar. Firavun ve halkına dokuz âyet(2) ile git. Çünkü onlar fâsık bir halk oldular.”",
        "index_number": 12,
        "deep_notes": [
          {
            "key_word": "1",
            "index_number": 1,
            "note": "1- Kusursuz."
          },
          {
            "key_word": "2",
            "index_number": 2,
            "note": "2- Mucize, uyarı, kanıt, belge."
          }
        ]
      },
      {
        "arabic_text": "فَلَمَّا جَٓاءَتْهُمْ اٰيَاتُنَا مُبْصِرَةً قَالُوا هٰذَا سِحْرٌ مُب۪ينٌۚ",
        "turkish_text": "Onlara, gerçeği ortaya koyan âyetlerimiz(1) gelince, “Bu apaçık sihirdir.” dediler.",
        "index_number": 13,
        "deep_notes": [
          {
            "key_word": "1",
            "index_number": 1,
            "note": "1- Mucize, kanıt, işaret."
          }
        ]
      },
      {
        "arabic_text": "وَجَحَدُوا بِهَا وَاسْتَيْقَنَتْهَٓا اَنْفُسُهُمْ ظُلْماً وَعُلُواًّۜ فَانْظُرْ كَيْفَ كَانَ عَاقِبَةُ الْمُفْسِد۪ينَ۟",
        "turkish_text": "Doğruluğundan emin oldukları halde, haksızca ve büyüklenerek mücadele ettiler. Ama bozguncuların sonlarının nasıl olduğuna bir bak!",
        "index_number": 14,
        "deep_notes": []
      },
      {
        "arabic_text": "وَلَقَدْ اٰتَيْنَا دَاوُ۫دَ وَسُلَيْمٰنَ عِلْماًۚ وَقَالَا الْحَمْدُ لِلّٰهِ الَّذ۪ي فَضَّلَنَا عَلٰى كَث۪يرٍ مِنْ عِبَادِهِ الْمُؤْمِن۪ينَ",
        "turkish_text": "Ant olsun ki Dâvûd'a ve Süleymân'a bir ilim(1) verdik. İkisi de: “Tüm övgüler, bizi, îmân eden kullarının birçoğuna üstün kılan Allah'adır.” dediler.",
        "index_number": 15,
        "deep_notes": [
          {
            "key_word": "1",
            "index_number": 1,
            "note": "1- Özel bilgi, yetenek."
          }
        ]
      },
      {
        "arabic_text": "وَوَرِثَ سُلَيْمٰنُ دَاوُ۫دَ وَقَالَ يَٓا اَيُّهَا النَّاسُ عُلِّمْنَا مَنْطِقَ الطَّيْرِ وَاُو۫ت۪ينَا مِنْ كُلِّ شَيْءٍۜ اِنَّ هٰذَا لَهُوَ الْفَضْلُ الْمُب۪ينُ",
        "turkish_text": "Süleymân, Dâvûd'a mirasçı oldu.(1) Süleymân: “Ey İnsanlar! Bize kuşdili(2) öğretildi. Bize her şeyden verildi. Bu apaçık ilâhi bir armağandır.” dedi.",
        "index_number": 16,
        "deep_notes": [
          {
            "key_word": "1",
            "index_number": 1,
            "note": "1- Dâvud'tan sonra onun yerine geçti."
          },
          {
            "key_word": "2",
            "index_number": 2,
            "note": "2- Ses ve hareketlerinden ne demek istediklerini anlama bilgisi, yetisi."
          }
        ]
      },
      {
        "arabic_text": "وَحُشِرَ لِسُلَيْمٰنَ جُنُودُهُ مِنَ الْجِنِّ وَالْاِنْسِ وَالطَّيْرِ فَهُمْ يُوزَعُونَ",
        "turkish_text": "Süleymân için, ins ve cinn(1) ve kuşlardan ordular toplandı. Sonra da sevk edildiler.",
        "index_number": 17,
        "deep_notes": [
          {
            "key_word": "1",
            "index_number": 1,
            "note": "1- “İns ve cinn”, Kur'an'da birleşik bir ifade olarak kalıp şeklinde kullanılmaktadır. Bu terkibe, “İnsanlar ve cinler” şeklinde anlam verilmesi doğru değildir. İns ve Cinn terkip olarak: Yerli- yabancı, tanıdık- tanımadık, bilinen- bilinmeyen kimseler; diğer bir ifade ile herkes, her kim varsa hepsi demektir. Hazırda olanı olmayanı herkesi içine alan bir anlama sahiptir. Bu terkipteki cinn kelimesi, “görünmez olan, dumansız ateşten yaratılmış ontolojik varlık” anlamındaki cinn değildir. Kur'an'ın; Câhiliye'nin cinn algısı bağlamında, cinn kavramını kullanmış olmasının cinler hakkında ontolojik bilgi olarak görülmesi önemli bir yanılgıdır. Kur'an, Câhiliye'nin cinn algısını sapkınlık olarak nitelemekte ve Câhiliye'nin cinnlere atfettikleri nitelikleri reddetmektedir. Kur'an'a göre; cinnlerin, üstün varlıklar ve üstün güçlere sahip olduğu inancı câhili bir inançtır. Müşriklerin; Nebi Muhammed'eta kâhin, şair, mecnûn lakâbı takmaları, onların cinn inançlarının bir sonucudur. Cinn, kelime anlamı olarak, “kapalı, gözükmez varlık ve güç” demektir."
          }
        ]
      },
      {
        "arabic_text": "حَتّٰٓى اِذَٓا اَتَوْا عَلٰى وَادِ النَّمْلِۙ قَالَتْ نَمْلَةٌ يَٓا اَيُّهَا النَّمْلُ ادْخُلُوا مَسَاكِنَكُمْۚ لَا يَحْطِمَنَّكُمْ سُلَيْمٰنُ وَجُنُودُهُۙ وَهُمْ لَا يَشْعُرُونَ",
        "turkish_text": "Nihâyet Neml(1) Vadisi'ne geldikleri zaman, dişi bir neml: “Ey nemller! Meskenlerinize(2) girin, Süleymân ve orduları istemeyerek sizi kırıp geçirmesin.” dedi.",
        "index_number": 18,
        "deep_notes": [
          {
            "key_word": "1",
            "index_number": 1,
            "note": "1- Karınca."
          },
          {
            "key_word": "2",
            "index_number": 2,
            "note": "2- Yerlerinize, yuvanıza."
          }
        ]
      },
      {
        "arabic_text": "فَتَبَسَّمَ ضَاحِكاً مِنْ قَوْلِهَا وَقَالَ رَبِّ اَوْزِعْن۪ٓي اَنْ اَشْكُرَ نِعْمَتَكَ الَّت۪ٓي اَنْعَمْتَ عَلَيَّ وَعَلٰى وَالِدَيَّ وَاَنْ اَعْمَلَ صَالِحاً تَرْضٰيهُ وَاَدْخِلْن۪ي بِرَحْمَتِكَ ف۪ي عِبَادِكَ الصَّالِح۪ينَ",
        "turkish_text": "Bunun üzerine Süleymân onun sözüne gülümseyerek tebessüm etti. Ve “Ey Rabb'im! Bana, anne ve babama bağışladığın nimetlerin karşılığında, şükretmede ve hoşnut olacağın işler yapmada beni başarılı kıl. Ve rahmetinle beni sâlih kullarının arasına kat.” dedi.",
        "index_number": 19,
        "deep_notes": []
      },
      {
        "arabic_text": "وَتَفَقَّدَ الطَّيْرَ فَقَالَ مَا لِيَ لَٓا اَرَى الْهُدْهُدَۘ اَمْ كَانَ مِنَ الْغَٓائِب۪ينَ",
        "turkish_text": "Süleymân kuş topluluğunu yokladı. Sonra: “Hudhud'u niçin göremiyorum? Yoksa kayıplara mı karıştı?” dedi.",
        "index_number": 20,
        "deep_notes": []
      },
      {
        "arabic_text": "لَاُعَذِّبَنَّهُ عَذَاباً شَد۪يداً اَوْ لَا۬اَذْبَحَنَّهُٓ اَوْ لَيَأْتِيَنّ۪ي بِسُلْطَانٍ مُب۪ينٍ",
        "turkish_text": "“Kesinlikle ona şiddetli bir ceza vereceğim. Ya da onu boğazlayacağım. Ya da bana mazereti ile ilgili açık bir belge getirecek.”",
        "index_number": 21,
        "deep_notes": []
      },
      {
        "arabic_text": "فَمَكَثَ غَيْرَ بَع۪يدٍ فَقَالَ اَحَطْتُ بِمَا لَمْ تُحِطْ بِه۪ وَجِئْتُكَ مِنْ سَبَأٍ بِنَبَأٍ يَق۪ينٍ",
        "turkish_text": "Çok geçmeden geldi. Ve: “Senin kuşatamadığın(1) bir şeyi kuşattım. Sana Sebe'den kesin doğru olan bir haber getirdim.” dedi.",
        "index_number": 22,
        "deep_notes": [
          {
            "key_word": "1",
            "index_number": 1,
            "note": "1- Fark edemediğin."
          }
        ]
      },
      {
        "arabic_text": "اِنّ۪ي وَجَدْتُ امْرَاَةً تَمْلِكُهُمْ وَاُو۫تِيَتْ مِنْ كُلِّ شَيْءٍ وَلَهَا عَرْشٌ عَظ۪يمٌ",
        "turkish_text": "“Onlara yöneticilik yapan bir kadın buldum. Ona her şeyden verilmiş. Çok görkemli bir tahtı var.”",
        "index_number": 23,
        "deep_notes": []
      },
      {
        "arabic_text": "وَجَدْتُهَا وَقَوْمَهَا يَسْجُدُونَ لِلشَّمْسِ مِنْ دُونِ اللّٰهِ وَزَيَّنَ لَهُمُ الشَّيْطَانُ اَعْمَالَهُمْ فَصَدَّهُمْ عَنِ السَّب۪يلِ فَهُمْ لَا يَهْتَدُونَۙ",
        "turkish_text": "“Kendisini de toplumunu da Allah'ın yanı sıra Güneş'e secde(1) ederken buldum. Şeytân onlara yaptıklarını güzel göstererek onları doğru yoldan alıkoymuş, bundan dolayı da doğru yolu bulamıyorlar.”",
        "index_number": 24,
        "deep_notes": [
          {
            "key_word": "1",
            "index_number": 1,
            "note": "1- Secde; tam bir teslimiyet içinde Allah'a bağlılık göstermek, itaat etmek, emrine amade olmak, değerini takdir etmek, yüceliğini, üstünlüğünü kabul etmek, saygı göstermek ve içtenlikle boyun eğmek demektir. Diğer bir anlamı ile de secde bütün bir varlığın Allah'ın evrene koyduğu işleyiş yasalarına tâbi olması, boyun bükmesidir. Namaz kılarken anlı yere koymak."
          }
        ]
      },
      {
        "arabic_text": "اَلَّا يَسْجُدُوا لِلّٰهِ الَّذ۪ي يُخْرِجُ الْخَبْءَ فِي السَّمٰوَاتِ وَالْاَرْضِ وَيَعْلَمُ مَا تُخْفُونَ وَمَا تُعْلِنُونَ ۩",
        "turkish_text": "“Göklerde ve yerde saklı olanı çıkaran, sizin sakladığınızı da açıkladığınızı da bilen Allah'a secde etmeleri gerekmez mi?”",
        "index_number": 25,
        "deep_notes": []
      },
      {
        "arabic_text": "اَللّٰهُ لَٓا اِلٰهَ اِلَّا هُوَ رَبُّ الْعَرْشِ الْعَظ۪يمِ",
        "turkish_text": "“Allah ki, büyük arşın(1) sahibidir. O'ndan başka ilâh yoktur.”",
        "index_number": 26,
        "deep_notes": [
          {
            "key_word": "1",
            "index_number": 1,
            "note": "1- Mutlak egemenliğin. Arş, egemenlik ve güç makâmı demektir. Tüm evrenin tek ve mutlak sahibi, tek yöneticisi, tek hükümranı ve gücü."
          }
        ]
      },
      {
        "arabic_text": "قَالَ سَنَنْظُرُ اَصَدَقْتَ اَمْ كُنْتَ مِنَ الْكَاذِب۪ينَ",
        "turkish_text": "Süleymân, Hudhud'a: “Bakacağız! Doğru mu söyledin yoksa yalan mı!” dedi.",
        "index_number": 27,
        "deep_notes": []
      },
      {
        "arabic_text": "اِذْهَبْ بِكِتَاب۪ي هٰذَا فَاَلْقِهْ اِلَيْهِمْ ثُمَّ تَوَلَّ عَنْهُمْ فَانْظُرْ مَاذَا يَرْجِعُونَ",
        "turkish_text": "“Bu mektubumu götür, onlara ilet. Sonra bir kenara çekilip ne tepki vereceklerini gözle.”",
        "index_number": 28,
        "deep_notes": []
      },
      {
        "arabic_text": "قَالَتْ يَٓا اَيُّهَا الْمَلَؤُ۬ا اِنّ۪ٓي اُلْقِيَ اِلَيَّ كِتَابٌ كَر۪يمٌ",
        "turkish_text": "Sebe Melike'si: “Ey meleler!(1) Bana çok şerefli bir mektup bırakıldı.” dedi.",
        "index_number": 29,
        "deep_notes": [
          {
            "key_word": "1",
            "index_number": 1,
            "note": "1- Halkın ileri gelenleri, imtiyaz sahibi seçkinleri. Din adamları/ruhban sınıfı."
          }
        ]
      },
      {
        "arabic_text": "اِنَّهُ مِنْ سُلَيْمٰنَ وَاِنَّهُ بِسْمِ اللّٰهِ الرَّحْمٰنِ الرَّح۪يمِۙ",
        "turkish_text": "“O, Süleymân'ın mektubudur. Rahmeti Bol ve Kesintisiz olan Allah'ın adıyla başlıyor.”",
        "index_number": 30,
        "deep_notes": []
      },
      {
        "arabic_text": "اَلَّا تَعْلُوا عَلَيَّ وَأْتُون۪ي مُسْلِم۪ينَ۟",
        "turkish_text": "“Sakın bana karşı büyüklük taslamayın. Teslimiyet(1) içinde bana gelin!” diyor.",
        "index_number": 31,
        "deep_notes": [
          {
            "key_word": "1",
            "index_number": 1,
            "note": "1- “Müslim olun,” şeklinde anlam verilmesi doğru değildir. “Müslim” kelimesi burada Müslim olma anlamında değil, buyruğuma itaat edin, onu kabul edin yani isteklerime “teslim” olun anlamındadır."
          }
        ]
      },
      {
        "arabic_text": "قَالَتْ يَٓا اَيُّهَا الْمَلَؤُ۬ا اَفْتُون۪ي ف۪ٓي اَمْر۪يۚ مَا كُنْتُ قَاطِعَةً اَمْراً حَتّٰى تَشْهَدُونِ",
        "turkish_text": "“Ey meleler! Bu istekle ilgili bana görüşlerinizi bildirin. Siz, olmadan ben kesin bir karar verecek değilim.” dedi.",
        "index_number": 32,
        "deep_notes": []
      },
      {
        "arabic_text": "قَالُوا نَحْنُ اُو۬لُوا قُوَّةٍ وَاُو۬لُوا بَأْسٍ شَد۪يدٍ وَالْاَمْرُ اِلَيْكِ فَانْظُر۪ي مَاذَا تَأْمُر۪ينَ",
        "turkish_text": "“Biz güçlüyüz ve çok büyük savaş gücüne sahibiz. Buyruk senindir. Nasıl istiyorsan öyle olsun.” dediler.",
        "index_number": 33,
        "deep_notes": []
      },
      {
        "arabic_text": "قَالَتْ اِنَّ الْمُلُوكَ اِذَا دَخَلُوا قَرْيَةً اَفْسَدُوهَا وَجَعَلُٓوا اَعِزَّةَ اَهْلِهَٓا اَذِلَّةًۚ وَكَذٰلِكَ يَفْعَلُونَ",
        "turkish_text": "Sebe Melike'si: “Hükümdarlar bir ülkeye girdikleri zaman, orayı bozguna uğratırlar. Oranın halkından izzet sahibi olanları zillete düşürürler. Onlar da böyle yapacaklar.” dedi.",
        "index_number": 34,
        "deep_notes": []
      },
      {
        "arabic_text": "وَاِنّ۪ي مُرْسِلَةٌ اِلَيْهِمْ بِهَدِيَّةٍ فَنَاظِرَةٌ بِمَ يَرْجِعُ الْمُرْسَلُونَ",
        "turkish_text": "“Onlara hediyeler göndereyim. Bakalım elçiler nasıl bir cevapla dönecekler?”",
        "index_number": 35,
        "deep_notes": []
      },
      {
        "arabic_text": "فَلَمَّا جَٓاءَ سُلَيْمٰنَ قَالَ اَتُمِدُّونَنِ بِمَالٍۘ فَمَٓا اٰتٰينِ‌يَ اللّٰهُ خَيْرٌ مِمَّٓا اٰتٰيكُمْۚ بَلْ اَنْتُمْ بِهَدِيَّتِكُمْ تَفْرَحُونَ",
        "turkish_text": "Elçi Süleymân'a geldiğinde, Süleymân: “Bana mal ile yardım etmek mi istiyorsunuz? Oysa Allah'ın bana verdiği, size verdiğinden daha hayırlıdır. Böyle hediyelere ancak sizin gibiler sevinir.” dedi.",
        "index_number": 36,
        "deep_notes": []
      },
      {
        "arabic_text": "اِرْجِعْ اِلَيْهِمْ فَلَنَأْتِيَنَّهُمْ بِجُنُودٍ لَا قِبَلَ لَهُمْ بِهَا وَلَنُخْرِجَنَّهُمْ مِنْهَٓا اَذِلَّةً وَهُمْ صَاغِرُونَ",
        "turkish_text": "“Onlara geri dön. Karşı koyamayacakları bir ordu ile gelir, onları yurtlarından hor ve aşağılanmış olarak çıkarırım.”",
        "index_number": 37,
        "deep_notes": []
      },
      {
        "arabic_text": "قَالَ يَٓا اَيُّهَا الْمَلَؤُ۬ا اَيُّكُمْ يَأْت۪ين۪ي بِعَرْشِهَا قَبْلَ اَنْ يَأْتُون۪ي مُسْلِم۪ينَ",
        "turkish_text": "Süleymân: “Ey meleler(1)! Onlar teslimiyet içinde bana gelmeden önce hanginiz onun tahtını bana getirebilir?” dedi.",
        "index_number": 38,
        "deep_notes": [
          {
            "key_word": "1",
            "index_number": 1,
            "note": "1- Ey ileri gelenler, güç ve imtiyaz sahibi olanlar."
          }
        ]
      },
      {
        "arabic_text": "قَالَ عِفْر۪يتٌ مِنَ الْجِنِّ اَنَا۬ اٰت۪يكَ بِه۪ قَبْلَ اَنْ تَقُومَ مِنْ مَقَامِكَۚ وَاِنّ۪ي عَلَيْهِ لَقَوِيٌّ اَم۪ينٌ",
        "turkish_text": "Cinnlerden(1) bir ifrit(2): “Sen makâmından kalkmadan önce onu sana getiririm. Bunu gerçekleştirebileceğimden eminim.” dedi.",
        "index_number": 39,
        "deep_notes": [
          {
            "key_word": "1",
            "index_number": 1,
            "note": "1- Bu cinn, “Kitâptan yanında bir bilgi bulunan kimse”dir (Bkz. 27:40). Bu “kimse”nin mahiyeti hakkında bir bilgiye sahip değiliz. Mucizelere inanmayanlar, başka türlü tevil etseler de doğa üstü, olağan üstü diğer bir ifade ile mucize olarak tanımlanabilecek bu olay, Allah'ın dilemesiyle bizatihi gerçekleşmiş bir olaydır."
          },
          {
            "key_word": "2",
            "index_number": 2,
            "note": "2- İfrit, özel bir isim olmayıp, becerikli ve güçlü anlamında niteliktir. Cinnler ve İnsanlar için kullanılır."
          }
        ]
      },
      {
        "arabic_text": "قَالَ الَّذ۪ي عِنْدَهُ عِلْمٌ مِنَ الْكِتَابِ اَنَا۬ اٰت۪يكَ بِه۪ قَبْلَ اَنْ يَرْتَدَّ اِلَيْكَ طَرْفُكَۜ فَلَمَّا رَاٰهُ مُسْتَقِراًّ عِنْدَهُ قَالَ هٰذَا مِنْ فَضْلِ رَبّ۪ي۠ لِيَبْلُوَن۪ٓي ءَاَشْكُرُ اَمْ اَكْفُرُۜ وَمَنْ شَكَرَ فَاِنَّمَا يَشْكُرُ لِنَفْسِه۪ۚ وَمَنْ كَفَرَ فَاِنَّ رَبّ۪ي غَنِيٌّ كَر۪يمٌ",
        "turkish_text": "Kitâptan(1) yanında bir bilgi bulunan kimse: “Onu bakışın sana dönmeden(2) getiririm.” dedi. Süleymân, onun yanı başında durduğunu görünce: “Bu Rabb'imin lütfundandır; şükür mü edeceğim yoksa nankörlük mü edeceğim diye beni sınamak içindir.” dedi. “Ve kim şükrederse kendisi için şükretmiş olur, kim de nankörlük ederse, bilsin ki Rabb'im Hiçbir Şeye Muhtaç Olmayan'dır, Cömert'tir. “",
        "index_number": 40,
        "deep_notes": [
          {
            "key_word": "1",
            "index_number": 1,
            "note": "1- Kitâp, Ummu'l Kitâptır, Allah'ın ilmi olarak tâbir edilen Levh-i Mahfûz'dur. Levh-i Mahfûz, Allah'ın sonsuz ilm ve takdirini ifade eden, her şeyin mevcut olduğu Kitâp demektir."
          },
          {
            "key_word": "2",
            "index_number": 2,
            "note": "2- Göz açıp kapayıncaya kadar."
          }
        ]
      },
      {
        "arabic_text": "قَالَ نَكِّرُوا لَهَا عَرْشَهَا نَنْظُرْ اَتَهْتَد۪ٓي اَمْ تَكُونُ مِنَ الَّذ۪ينَ لَا يَهْتَدُونَ",
        "turkish_text": "Süleymân: “Onun tahtının şeklini değiştirin. Bakalım doğruyu bulacak mı yoksa doğruyu bulamayanlardan mı olacak?” dedi.",
        "index_number": 41,
        "deep_notes": []
      },
      {
        "arabic_text": "فَلَمَّا جَٓاءَتْ ق۪يلَ اَهٰكَذَا عَرْشُكِۜ قَالَتْ كَاَنَّهُ هُوَۚ وَاُو۫ت۪ينَا الْعِلْمَ مِنْ قَبْلِهَا وَكُنَّا مُسْلِم۪ينَ",
        "turkish_text": "Melike geldiğinde ona: “Senin tahtın böyle miydi?” denildi. “Sanki onun gibi.” dedi. Ve “Bize daha önce bilgi verildi ve biz teslimiyet gösterdik!”",
        "index_number": 42,
        "deep_notes": []
      },
      {
        "arabic_text": "وَصَدَّهَا مَا كَانَتْ تَعْبُدُ مِنْ دُونِ اللّٰهِۜ اِنَّهَا كَانَتْ مِنْ قَوْمٍ كَافِر۪ينَ",
        "turkish_text": "Allah'ın yanı sıra kulluk(1) ettiği şeyler, onu alıkoymuştu. Çünkü o Kâfir(2) bir halktandı.",
        "index_number": 43,
        "deep_notes": [
          {
            "key_word": "1",
            "index_number": 1,
            "note": "1- Bkz. 25:17. âyetin dipnotu."
          },
          {
            "key_word": "2",
            "index_number": 2,
            "note": "2- Bkz. 21:30. âyetin 1. dipnotu."
          }
        ]
      },
      {
        "arabic_text": "ق۪يلَ لَهَا ادْخُلِي الصَّرْحَۚ فَلَمَّا رَاَتْهُ حَسِبَتْهُ لُجَّةً وَكَشَفَتْ عَنْ سَاقَيْهَاۜ قَالَ اِنَّهُ صَرْحٌ مُمَرَّدٌ مِنْ قَوَار۪يرَۜ قَالَتْ رَبِّ اِنّ۪ي ظَلَمْتُ نَفْس۪ي وَاَسْلَمْتُ مَعَ سُلَيْمٰنَ لِلّٰهِ رَبِّ الْعَالَم۪ينَ۟",
        "turkish_text": "Ona, “Köşke gir!” denildi. Köşkü görünce, onu(1) derin su sanarak bacaklarını sıvadı. Süleymân, “Bu billurdan döşenmiş şeffaf bir zemindir.” dedi. Melike, “Rabb'im, ben kendime haksızlık ettim. Süleymân ile birlikte âlemlerin Rabb'i olan Allah'a teslim oldum.” dedi.",
        "index_number": 44,
        "deep_notes": [
          {
            "key_word": "1",
            "index_number": 1,
            "note": "1- Zemindeki şeffaflığı."
          }
        ]
      },
      {
        "arabic_text": "وَلَقَدْ اَرْسَلْـنَٓا اِلٰى ثَمُودَ اَخَـاهُمْ صَـالِحاً اَنِ اعْبُـدُوا اللّٰهَ فَاِذَا هُمْ فَر۪يقَانِ يَخْتَصِمُونَ",
        "turkish_text": "Ant olsun ki Semûd halkına da “Allah'a kulluk edin.” diye kardeşleri Sâlih'i gönderdik. Ne var ki birbirleri ile çekişen iki grup oldular.",
        "index_number": 45,
        "deep_notes": []
      },
      {
        "arabic_text": "قَالَ يَا قَوْمِ لِمَ تَسْتَعْجِلُونَ بِالسَّيِّئَةِ قَبْلَ الْحَسَنَةِۚ لَوْلَا تَسْتَغْفِرُونَ اللّٰهَ لَعَلَّكُمْ تُرْحَمُونَ",
        "turkish_text": "Sâlih: “Ey halkım! Neden iyilik dururken, kötülüğün bir an önce olmasını istiyorsunuz? Allah'tan bağışlanma dileseniz olmaz mı? Belki bağışlanırsınız!” dedi.",
        "index_number": 46,
        "deep_notes": []
      },
      {
        "arabic_text": "قَالُوا اطَّيَّرْنَا بِكَ وَبِمَنْ مَعَكَۜ قَالَ طَٓائِرُكُمْ عِنْدَ اللّٰهِ بَلْ اَنْتُمْ قَوْمٌ تُفْتَنُونَ",
        "turkish_text": "“Sen ve seninle beraber olanlar bize uğursuzluk getirdiniz.” dediler. Sâlih: “Sizin uğursuzluğunuz Allah'ın takdirindedir. Belki sınav olunmakta olan bir toplumsunuz!” dedi.",
        "index_number": 47,
        "deep_notes": []
      },
      {
        "arabic_text": "وَكَانَ فِي الْمَد۪ينَةِ تِسْعَةُ رَهْطٍ يُفْسِدُونَ فِي الْاَرْضِ وَلَا يُصْلِحُونَ",
        "turkish_text": "Kentte bozgunculuk yapan dokuzlu bir çete vardı. Yeryüzünde bozgunculuk yapıyor, düzeltmeye yanaşmıyorlardı.",
        "index_number": 48,
        "deep_notes": []
      },
      {
        "arabic_text": "قَالُوا تَقَاسَمُوا بِاللّٰهِ لَنُبَيِّتَنَّهُ وَاَهْلَهُ ثُمَّ لَنَقُولَنَّ لِوَلِيِّه۪ مَا شَهِدْنَا مَهْلِكَ اَهْلِه۪ وَاِنَّا لَصَادِقُونَ",
        "turkish_text": "Allah'a yemin ederek dediler ki: “Gece ona ve ailesine baskın yapalım. Sonra da onun velisine(1) ailesinin yok edilmesiyle bir ilgimiz yok, biz kesinlikle doğru söyleyenleriz diyelim.”",
        "index_number": 49,
        "deep_notes": [
          {
            "key_word": "1",
            "index_number": 1,
            "note": "1- Ona sahip çıkanlara, koruyup kollayan yakınlarına."
          }
        ]
      },
      {
        "arabic_text": "وَمَكَرُوا مَكْراً وَمَكَرْنَا مَكْراً وَهُمْ لَا يَشْعُرُونَ",
        "turkish_text": "Plan yaptılar. Biz de planlarını boşa çıkardık. Fakat farkına varamadılar.",
        "index_number": 50,
        "deep_notes": []
      },
      {
        "arabic_text": "فَانْظُرْ كَيْفَ كَانَ عَاقِبَةُ مَكْرِهِمْۙ اَنَّا دَمَّرْنَاهُمْ وَقَوْمَهُمْ اَجْمَع۪ينَ",
        "turkish_text": "Onların planlarının sonucunun nasıl olduğuna bak; onları ve halklarını yerle bir ettik.",
        "index_number": 51,
        "deep_notes": []
      },
      {
        "arabic_text": "فَتِلْكَ بُيُوتُهُمْ خَاوِيَةً بِمَا ظَلَمُواۜ اِنَّ ف۪ي ذٰلِكَ لَاٰيَةً لِقَوْمٍ يَعْلَمُونَ",
        "turkish_text": "İşte, haksızlıkları nedeniyle harabe olan evleri! Bilen bir toplum için bunda kesinlikle bir âyet(1) vardır.",
        "index_number": 52,
        "deep_notes": [
          {
            "key_word": "1",
            "index_number": 1,
            "note": "1- Gösterge. Belirti. Kanıt."
          }
        ]
      },
      {
        "arabic_text": "وَاَنْجَيْنَا الَّذ۪ينَ اٰمَنُوا وَكَانُوا يَتَّقُونَ",
        "turkish_text": "Îmân edip takvâ sahibi olanları ise kurtardık.",
        "index_number": 53,
        "deep_notes": []
      },
      {
        "arabic_text": "وَلُوطاً اِذْ قَالَ لِقَوْمِه۪ٓ اَتَأْتُونَ الْفَاحِشَةَ وَاَنْتُمْ تُبْصِرُونَ",
        "turkish_text": "Lût, halkına şöyle demişti: “Göz göre göre fâhişelik(1) mi yapıyorsunuz?”",
        "index_number": 54,
        "deep_notes": [
          {
            "key_word": "1",
            "index_number": 1,
            "note": "1- Sapıklık, aşırılık, iğrençlik, kötülük."
          }
        ]
      },
      {
        "arabic_text": "اَئِنَّكُمْ لَتَأْتُونَ الرِّجَالَ شَهْوَةً مِنْ دُونِ النِّسَٓاءِۜ بَلْ اَنْتُمْ قَوْمٌ تَجْهَلُونَ",
        "turkish_text": "“Kadınları bırakıp şehvetle erkeklere mi yanaşıyorsunuz? Hayır! Siz gerçekten câhil(1) bir toplumsunuz.”",
        "index_number": 55,
        "deep_notes": [
          {
            "key_word": "1",
            "index_number": 1,
            "note": "1- Düşüncesizce hareket eden, nankör, bağnaz. Yapılması gerekeni yapmayan, gerçeğe aykırı hareket eden."
          }
        ]
      },
      {
        "arabic_text": "فَمَا كَانَ جَوَابَ قَوْمِه۪ٓ اِلَّٓا اَنْ قَالُٓوا اَخْرِجُٓوا اٰلَ لُوطٍ مِنْ قَرْيَتِكُمْۚ اِنَّهُمْ اُنَاسٌ يَتَطَهَّرُونَ",
        "turkish_text": "Fakat halkının cevabı: “Lût ailesini kasabamızdan çıkarın; çünkü onlar temiz kalmak isteyen kimselermiş!” demekten başka bir şey olmadı.",
        "index_number": 56,
        "deep_notes": []
      },
      {
        "arabic_text": "فَاَنْجَيْنَاهُ وَاَهْلَـهُٓ اِلَّا امْرَاَتَهُۘ قَدَّرْنَاهَا مِنَ الْغَابِر۪ينَ",
        "turkish_text": "Bunun üzerine onu ve taraftarlarını kurtardık; karısı hariç. Onun geride kalanlardan olmasını uygun gördük.",
        "index_number": 57,
        "deep_notes": []
      },
      {
        "arabic_text": "وَاَمْطَرْنَا عَلَيْهِمْ مَطَراًۚ فَسَٓاءَ مَطَرُ الْمُنْذَر۪ينَ۟",
        "turkish_text": "Ve onların üzerlerine taştan(1) yağmur yağdırdık. Uyarılanların yağmuru; çok kötü oldu.",
        "index_number": 58,
        "deep_notes": [
          {
            "key_word": "1",
            "index_number": 1,
            "note": "1- Bkz. 11:82."
          }
        ]
      },
      {
        "arabic_text": "قُلِ الْحَمْدُ لِلّٰهِ وَسَلَامٌ عَلٰى عِبَادِهِ الَّذ۪ينَ اصْطَفٰىۜ آٰللّٰهُ خَيْرٌ اَمَّا يُشْرِكُونَۜ",
        "turkish_text": "De ki: “Allah'a hamd olsun.” Selâm onun seçtiği kullarının üzerinedir. Allah mı daha hayırlıdır yoksa ona şirk koştukları mı?",
        "index_number": 59,
        "deep_notes": []
      },
      {
        "arabic_text": "اَمَّنْ خَلَقَ السَّمٰوَاتِ وَالْاَرْضَ وَاَنْزَلَ لَكُمْ مِنَ السَّمَٓاءِ مَٓاءًۚ فَاَنْبَتْنَا بِه۪ حَدَٓائِقَ ذَاتَ بَهْجَةٍۚ مَا كَانَ لَكُمْ اَنْ تُنْبِتُوا شَجَرَهَاۜ ءَاِلٰهٌ مَعَ اللّٰهِۜ بَلْ هُمْ قَوْمٌ يَعْدِلُونَۜ",
        "turkish_text": "Veya gökleri ve yeri yaratan ve sizin için gökten su indiren mi? Biz onunla, bir ağacını dahi yetiştiremeyeceğiniz güzel bahçeler yetiştirdik. Allah ile birlikte başka bir ilâh mı var? Hayır, onlar sapkınlık ediyorlar.",
        "index_number": 60,
        "deep_notes": []
      },
      {
        "arabic_text": "اَمَّنْ جَعَلَ الْاَرْضَ قَرَاراً وَجَعَلَ خِلَالَـهَٓا اَنْهَاراً وَجَعَلَ لَهَا رَوَاسِيَ وَجَعَلَ بَيْنَ الْبَحْرَيْنِ حَاجِزاًۜ ءَاِلٰهٌ مَعَ اللّٰهِۜ بَلْ اَكْثَرُهُمْ لَا يَعْلَمُونَۜ",
        "turkish_text": "Yoksa yeryüzünü yerleşme yeri yapan ve orda nehirler akıtan, orada ağır baskılar koyan ve iki deniz arasına engel koyan mı? Allah ile beraber bir ilâh mı? Hayır, onların çoğu bilmiyorlar.",
        "index_number": 61,
        "deep_notes": []
      },
      {
        "arabic_text": "اَمَّنْ يُج۪يبُ الْمُضْطَرَّ اِذَا دَعَاهُ وَيَكْشِفُ السُّٓوءَ وَيَجْعَلُكُمْ خُلَـفَٓاءَ الْاَرْضِۜ ءَاِلٰهٌ مَعَ اللّٰهِۜ قَل۪يلاً مَا تَذَكَّرُونَۜ",
        "turkish_text": "Yoksa darda kalanın çağrısına karşılık veren, kötülüğü gideren ve sizi yeryüzünün halîfeleri(1) yapan mı? Allah ile birlikte başka bir ilâh mı? Ne kadar az öğüt alıyorsunuz?",
        "index_number": 62,
        "deep_notes": [
          {
            "key_word": "1",
            "index_number": 1,
            "note": "1- Kur'an, bu kelimeyi, irade ve akıl verilerek, yeryüzünü düzenleyen, yönlendiren, yöneten, imar eden anlamında ve bir de önceki toplumların yerine geçen ardıl anlamında kullanmaktadır. Vekâlet etmek, vekil ve nâib olmak sıfatıyla \"Allah'ın yeryüzündeki temsilciliği, vekilliği\" olarak anlam kazanan ve halîfenin de \"Allah'ın yeryüzündeki temsilcisi, vekili\" sayılması şeklinde siyasallaşan, “halîfe” kelimesinin, Kur'an'da yer alan Halîfe kelimesi ile bir ilgisi yoktur."
          }
        ]
      },
      {
        "arabic_text": "اَمَّنْ يَهْد۪يكُمْ ف۪ي ظُلُمَاتِ الْبَرِّ وَالْبَحْرِ وَمَنْ يُرْسِلُ الرِّيَاحَ بُشْراً بَيْنَ يَدَيْ رَحْمَتِه۪ۜ ءَاِلٰهٌ مَعَ اللّٰهِۜ تَعَالَى اللّٰهُ عَمَّا يُشْرِكُونَۜ",
        "turkish_text": "Yoksa karanın ve denizin karanlıklarında size yol gösteren mi? Rahmetinin önünde müjdeci olarak rüzgârları gönderen mi? Allah ile birlikte bir ilâh mı? Allah, onların şirk koştuklarından çok yücedir.",
        "index_number": 63,
        "deep_notes": []
      },
      {
        "arabic_text": "اَمَّنْ يَبْدَؤُا الْخَلْقَ ثُمَّ يُع۪يدُهُ وَمَنْ يَرْزُقُكُمْ مِنَ السَّمَٓاءِ وَالْاَرْضِۜ ءَاِلٰهٌ مَعَ اللّٰهِۜ قُلْ هَاتُوا بُرْهَانَكُمْ اِنْ كُنْتُمْ صَادِق۪ينَ",
        "turkish_text": "Yoksa ilk kez yaratan, sonra da yaratmayı tekrarlayacak olan, sizi gökten ve yerden rızıklandıran mı? Allah ile birlikte başka bir ilâh mı? De ki: “Eğer doğru söyleyenlerdenseniz burhânınızı(1) getirin.”",
        "index_number": 64,
        "deep_notes": [
          {
            "key_word": "1",
            "index_number": 1,
            "note": "1- İlâhi rehberlik. Allah'tan kesin doğruları ortaya koyan yol gösterici."
          }
        ]
      },
      {
        "arabic_text": "قُلْ لَا يَعْلَمُ مَنْ فِي السَّمٰوَاتِ وَالْاَرْضِ الْغَيْبَ اِلَّا اللّٰهُۜ وَمَا يَشْعُرُونَ اَيَّانَ يُبْعَثُونَ",
        "turkish_text": "De ki: “Göklerde ve yerde gaybı Allah'tan başka kimse bilemez. Onlar ne zaman diriltileceklerinin bilincinde olamazlar.”",
        "index_number": 65,
        "deep_notes": []
      },
      {
        "arabic_text": "بَلِ ادَّارَكَ عِلْمُهُمْ فِي الْاٰخِرَةِ۠ بَلْ هُمْ ف۪ي شَكٍّ مِنْهَا۠ بَلْ هُمْ مِنْهَا عَمُونَ۟",
        "turkish_text": "Aslında onlar âhiret hakkında yeterince bilgilendirildiler. Fakat hala şüphe içindeler. Doğrusu bundan yana kördürler.",
        "index_number": 66,
        "deep_notes": []
      },
      {
        "arabic_text": "وَقَالَ الَّذ۪ينَ كَفَرُٓوا ءَاِذَا كُنَّا تُرَاباً وَاٰبَٓاؤُ۬نَٓا اَئِنَّا لَمُخْرَجُونَ",
        "turkish_text": "Kâfirler: “Biz ve atalarımız toprak olduktan sonra, gerçekten de diriltilip çıkartılacak mıyız?” dediler.",
        "index_number": 67,
        "deep_notes": []
      },
      {
        "arabic_text": "لَقَدْ وُعِدْنَا هٰذَا نَحْنُ وَاٰبَٓاؤُ۬نَا مِنْ قَبْلُۙ اِنْ هٰذَٓا اِلَّٓا اَسَاط۪يرُ الْاَوَّل۪ينَ",
        "turkish_text": "“Ant olsun, bu bize söylenen daha önce atalarımıza da söylenmişti. Ancak bunlar evvelkilerin masallarından başka bir şey değildir.” dediler.",
        "index_number": 68,
        "deep_notes": []
      },
      {
        "arabic_text": "قُلْ س۪يرُوا فِي الْاَرْضِ فَانْظُرُوا كَيْفَ كَانَ عَاقِبَةُ الْمُجْرِم۪ينَ",
        "turkish_text": "De ki: “Yeryüzünde gezip dolaşın, mücrimlerin sonları nasıl olmuş bir görün?”",
        "index_number": 69,
        "deep_notes": []
      },
      {
        "arabic_text": "وَلَا تَحْزَنْ عَلَيْهِمْ وَلَا تَكُنْ ف۪ي ضَيْقٍ مِمَّا يَمْكُرُونَ",
        "turkish_text": "Onlar için üzülme! Yaptıkları planlardan dolayı canını sıkma.",
        "index_number": 70,
        "deep_notes": []
      },
      {
        "arabic_text": "وَيَقُولُونَ مَتٰى هٰذَا الْوَعْدُ اِنْ كُنْتُمْ صَادِق۪ينَ",
        "turkish_text": "“Eğer doğru söyleyenlerdenseniz, bu uyarı ne zaman gerçekleşecek?” diyorlar.",
        "index_number": 71,
        "deep_notes": []
      },
      {
        "arabic_text": "قُلْ عَسٰٓى اَنْ يَكُونَ رَدِفَ لَكُمْ بَعْضُ الَّذ۪ي تَسْتَعْجِلُونَ",
        "turkish_text": "De ki: “Çarçabuk istediğiniz azâbın bir kısmı belki de size yaklaşmıştır.”",
        "index_number": 72,
        "deep_notes": []
      },
      {
        "arabic_text": "وَاِنَّ رَبَّكَ لَذُو فَضْلٍ عَلَى النَّاسِ وَلٰكِنَّ اَكْثَرَهُمْ لَا يَشْكُرُونَ",
        "turkish_text": "Senin Rabb'in İnsanlara karşı lütuf(1) sahibidir. Ne var ki onların çoğu şükretmiyorlar.(2)",
        "index_number": 73,
        "deep_notes": [
          {
            "key_word": "1",
            "index_number": 1,
            "note": "1- Hoşnut edici, dostça davranış, incelik, iyilik."
          },
          {
            "key_word": "2",
            "index_number": 2,
            "note": "2- Şükür, “karşılık vermek” demektir. Şükür, “sözle ifade edilen bir şey değildir.” Kim Allah'a şükretmek istiyorsa, Allah'ın kendisine verdiği her şeyin karşılığını vermelidir. Allah'ın verdiği nimetlerden ihtiyaç sahiplerini yararlandırmalıdır. Örneğin malın şükrü infaktır, Canın/hayatın şükrü Allah'a kulluk yapmaktır, aklın şükrü teslim olmaktır vb."
          }
        ]
      },
      {
        "arabic_text": "وَاِنَّ رَبَّكَ لَيَعْلَمُ مَا تُكِنُّ صُدُورُهُمْ وَمَا يُعْلِنُونَ",
        "turkish_text": "Rabb'in, onların kalplerinde(1) gizlediklerini de açıkladıklarını da kesin olarak bilmektedir.",
        "index_number": 74,
        "deep_notes": [
          {
            "key_word": "1",
            "index_number": 1,
            "note": "1- Bkz. 23:63. âyetin 1. dipnotu."
          }
        ]
      },
      {
        "arabic_text": "وَمَا مِنْ غَٓائِبَةٍ فِي السَّمَٓاءِ وَالْاَرْضِ اِلَّا ف۪ي كِتَابٍ مُب۪ينٍ",
        "turkish_text": "Gökte ve yerde gayb(1) olan hiçbir şey yoktur ki apaçık bir Kitâp'ta olmasın.",
        "index_number": 75,
        "deep_notes": [
          {
            "key_word": "1",
            "index_number": 1,
            "note": "1- Yaratılmış varlıkların idraklerini aşan, gizli, görünmeyen, bilinmez olan ve duyularla kavranamayan şeyler. Gelecekte olacak şeyler. Âhiret hayatına dair bilgiler."
          }
        ]
      },
      {
        "arabic_text": "اِنَّ هٰذَا الْقُرْاٰنَ يَقُصُّ عَلٰى بَن۪ٓي اِسْرَٓائ۪لَ اَكْثَرَ الَّذ۪ي هُمْ ف۪يهِ يَخْتَلِفُونَ",
        "turkish_text": "Bu Kur'an; İsrâîloğulları'na, hakkında ayrılığa düştükleri pek çok şeyi açıklıyor.",
        "index_number": 76,
        "deep_notes": []
      },
      {
        "arabic_text": "وَاِنَّهُ لَهُدًى وَرَحْمَةٌ لِلْمُؤْمِن۪ينَ",
        "turkish_text": "O, Mü'minler için yol gösterici ve rahmettir.",
        "index_number": 77,
        "deep_notes": []
      },
      {
        "arabic_text": "اِنَّ رَبَّكَ يَقْض۪ي بَيْنَهُمْ بِحُكْمِه۪ۚ وَهُوَ الْعَز۪يزُ الْعَل۪يمُۚ",
        "turkish_text": "Rabb'in, onların arasında hükmünü verecek. O, Mutlak Üstün Olan'dır, Her Şeyi Bilen'dir.",
        "index_number": 78,
        "deep_notes": []
      },
      {
        "arabic_text": "فَتَوَكَّلْ عَلَى اللّٰهِۜ اِنَّكَ عَلَى الْحَقِّ الْمُب۪ينِ",
        "turkish_text": "Öyleyse Allah'a tevekkül(1) et. Kuşkusuz sen, apaçık gerçek üzerindesin.",
        "index_number": 79,
        "deep_notes": [
          {
            "key_word": "1",
            "index_number": 1,
            "note": "1- Allah'a güvenmek, O'na dayanmak; her türlü hazırlığı yaptıktan sonra sonucu Allah'a bırakmak."
          }
        ]
      },
      {
        "arabic_text": "اِنَّكَ لَا تُسْمِــعُ الْمَوْتٰى وَلَا تُسْمِــعُ الصُّمَّ الدُّعَٓاءَ اِذَا وَلَّوْا مُدْبِر۪ينَ",
        "turkish_text": "Sen, ölülere duyuramazsın. Mesajı aldırmayan sağırlara da duyuramazsın.",
        "index_number": 80,
        "deep_notes": []
      },
      {
        "arabic_text": "وَمَٓا اَنْتَ بِهَادِي الْعُمْيِ عَنْ ضَلَالَتِهِمْۜ اِنْ تُسْمِــعُ اِلَّا مَنْ يُؤْمِنُ بِاٰيَاتِنَا فَهُمْ مُسْلِمُونَ",
        "turkish_text": "Sen körleri, sapkınlıktan çevirip doğru yola iletemezsin; sen ancak âyetlerimize îmân edip teslim olanlara gerçeği duyurabilirsin.",
        "index_number": 81,
        "deep_notes": []
      },
      {
        "arabic_text": "وَاِذَا وَقَعَ الْقَوْلُ عَلَيْهِمْ اَخْرَجْنَا لَهُمْ دَٓابَّةً مِنَ الْاَرْضِ تُكَلِّمُهُمْۙ اَنَّ النَّاسَ كَانُوا بِاٰيَاتِنَا لَا يُوقِنُونَ۟",
        "turkish_text": "Üzerlerine söz(1) gerçekleştiği zaman, onlara yerden bir dabbe(2) çıkarırız. Kuşkusuz o, onlara, İnsanların(3) âyetlerimize inanmadıklarını söyler.(4)",
        "index_number": 82,
        "deep_notes": [
          {
            "key_word": "1",
            "index_number": 1,
            "note": "1- Mahşerde toplayıp hesap sorma, hesaba çekme."
          },
          {
            "key_word": "2",
            "index_number": 2,
            "note": "2- Hareket eden, canlı demektir. Genellikle sürüngenler için kullanılır. Kur'an'da tüm canlılar için de kullanılmıştır. Ancak “Dabbetü'l ard,” bir tamlama olarak “yer canlısı” demektir. Bu kelime, tefsirlerde daha çok eski inançların hurafelerine dayalı olarak ele alınmakta, Kıyâmet'in alameti de olmak üzere, gerçeği yansıtmayan pek çok farklı rivayetlere yer verilmektedir. Bu rivayetlerin hiç birsinin Kur'an'i bir dayanağı yoktur. Bu tamlamanın, Kıyâmet'in yaklaşma anıyla bir ilgisi olmayıp, Kıyâmet'in kopuşundan sonraki durum olan “hesaba çekilme” anından söz etmektedir. Ayetin bağlamı dikkate alındığında müşriklerin gerçeğe kapalı, hiçbir sözden anlamaz oldukları eleştiri konusu edildiği görülmektedir. Dabbe, bu bağlamda müşriklerin bütün yapıp ettiklerinin orta çıkarılması, gerçeklerin ortaya dökülmesinin ifadesi olarak mecaz bir anlatımdır. Tıpkı İnsanın uzuvlarının, İnsanın yapıp ettiklerine tanıklık edecekleri hususundaki âyetler gibi (24:24)."
          },
          {
            "key_word": "3",
            "index_number": 3,
            "note": "3- Müşriklerin. Kâfirlerin."
          },
          {
            "key_word": "4",
            "index_number": 4,
            "note": "4- Onlar adına konuşacak."
          }
        ]
      },
      {
        "arabic_text": "وَيَوْمَ نَحْشُرُ مِنْ كُلِّ اُمَّةٍ فَوْجاً مِمَّنْ يُكَذِّبُ بِاٰيَاتِنَا فَهُمْ يُوزَعُونَ",
        "turkish_text": "O gün bütün toplumlardan, âyetlerimizi yalanlayanları gruplar halinde toplayacağız. Artık onlar sımsıkı tutuklanıp sevk edilirler.",
        "index_number": 83,
        "deep_notes": []
      },
      {
        "arabic_text": "حَتّٰٓى اِذَا جَٓاؤُ۫ قَالَ اَكَذَّبْتُمْ بِاٰيَات۪ي وَلَمْ تُح۪يطُوا بِهَا عِلْماً اَمَّاذَا كُنْتُمْ تَعْمَلُونَ",
        "turkish_text": "Ve geldikleri zaman: “Onu bilgi ile kavramadınız(1) da mı âyetlerimi yalanladınız? Yoksa başka bir neden mi var?” dedi.",
        "index_number": 84,
        "deep_notes": [
          {
            "key_word": "1",
            "index_number": 1,
            "note": "1- Bir ironi olarak: “Bilginiz ve aklınız yetersiz mi kaldı.” Söylenenleri gerçek dışı buldunuz da onun için mi yalanladınız? Denmektedir."
          }
        ]
      },
      {
        "arabic_text": "وَوَقَعَ الْقَوْلُ عَلَيْهِمْ بِمَا ظَلَمُوا فَهُمْ لَا يَنْطِقُونَ",
        "turkish_text": "Ve haksızlıkları(1) nedeniyle üzerlerine söz(2) gerçekleşmiş oldu. Artık onlar konuşamazlar.",
        "index_number": 85,
        "deep_notes": [
          {
            "key_word": "1",
            "index_number": 1,
            "note": "1- Gerçeğe karşı kör ve sağır olarak kendilerine yaptıkları yanlışlıktan, haksızlıktan dolayı."
          },
          {
            "key_word": "2",
            "index_number": 2,
            "note": "2- Azâp, ceza, karar."
          }
        ]
      },
      {
        "arabic_text": "اَلَمْ يَرَوْا اَنَّا جَعَلْنَا الَّيْلَ لِيَسْكُنُوا ف۪يهِ وَالنَّهَارَ مُبْصِراًۜ اِنَّ ف۪ي ذٰلِكَ لَاٰيَاتٍ لِقَوْمٍ يُؤْمِنُونَ",
        "turkish_text": "Dinginlik için geceyi nasıl karanlık, iş görmeleri için gündüzü de nasıl aydınlık yaptığımızı görmüyorlar mı? Kuşkusuz bunda îmân eden toplum için âyetler(1) vardır.",
        "index_number": 86,
        "deep_notes": [
          {
            "key_word": "1",
            "index_number": 1,
            "note": "1- Göstergeler, kanıtlar."
          }
        ]
      },
      {
        "arabic_text": "وَيَوْمَ يُنْفَخُ فِي الصُّورِ فَفَزِعَ مَنْ فِي السَّمٰوَاتِ وَمَنْ فِي الْاَرْضِ اِلَّا مَنْ شَٓاءَ اللّٰهُۜ وَكُلٌّ اَتَوْهُ دَاخِر۪ينَ",
        "turkish_text": "Sûr'a üflendiği gün, Allah'ın dilediği kimseler(1) hariç, göklerde ve yerde olanlar dehşete kapılacak ve hepsi aşağılanmış olarak geleceklerdir.",
        "index_number": 87,
        "deep_notes": [
          {
            "key_word": "1",
            "index_number": 1,
            "note": "1- Uygun gördüğü kimseler."
          }
        ]
      },
      {
        "arabic_text": "وَتَرَى الْجِبَالَ تَحْسَبُهَا جَامِدَةً وَهِيَ تَمُرُّ مَرَّ السَّحَابِۜ صُنْعَ اللّٰهِ الَّـذ۪ٓي اَتْقَنَ كُلَّ شَيْءٍۜ اِنَّهُ خَب۪يرٌ بِمَا تَفْعَلُونَ",
        "turkish_text": "Dağı görürsün, onu hareketsiz sanırsın. Oysaki o bulut gibi hareket eder. Her şeyi mükemmel yapan Allah'ın işidir bu. Kuşkusuz O, yaptığınız her şeyden haberdardır.",
        "index_number": 88,
        "deep_notes": []
      },
      {
        "arabic_text": "مَنْ جَٓاءَ بِالْحَسَنَةِ فَلَهُ خَيْرٌ مِنْهَاۚ وَهُمْ مِنْ فَزَعٍ يَوْمَئِذٍ اٰمِنُونَ",
        "turkish_text": "Kim iyi şeylerle geldiyse, onun için getirdiğinden daha iyisi vardır. Onlar, O Gün dehşetten güvende olanlardır.",
        "index_number": 89,
        "deep_notes": []
      },
      {
        "arabic_text": "وَمَنْ جَٓاءَ بِالسَّيِّئَةِ فَكُبَّتْ وُجُوهُهُمْ فِي النَّارِۜ هَلْ تُجْزَوْنَ اِلَّا مَا كُنْتُمْ تَعْمَلُونَ",
        "turkish_text": "Ve kim kötü şeylerle gelirse, onlar da yüzüstü ateşe atılır. Yaptıklarınızın karşılığından başka bir şeyle mi cezalandırılıyorsunuz?",
        "index_number": 90,
        "deep_notes": []
      },
      {
        "arabic_text": "اِنَّـمَٓا اُمِرْتُ اَنْ اَعْبُدَ رَبَّ هٰذِهِ الْبَلْدَةِ الَّذ۪ي حَرَّمَهَا وَلَهُ كُلُّ شَيْءٍۘ وَاُمِرْتُ اَنْ اَكُونَ مِنَ الْمُسْلِم۪ينَۙ",
        "turkish_text": "Ben, sadece bu beldeye saygınlık veren Rabb'e kul olmakla emrolundum! Her şey O'nundur. Ve ben Müslim(1) olmakla emrolundum!",
        "index_number": 91,
        "deep_notes": [
          {
            "key_word": "1",
            "index_number": 1,
            "note": "1- Müslüman, Farsça bir isim olup, bu kelimenin doğrusu Kur'an'da geçtiği şekliyle “Müslim”dir."
          }
        ]
      },
      {
        "arabic_text": "وَاَنْ اَتْلُوَا الْقُرْاٰنَۚ فَمَنِ اهْتَدٰى فَاِنَّمَا يَهْتَد۪ي لِنَفْسِه۪ۚ وَمَنْ ضَلَّ فَقُلْ اِنَّـمَٓا اَنَا۬ مِنَ الْمُنْذِر۪ينَ",
        "turkish_text": "Ve Kur'an okumakla1. Her kim doğru yola yönelirse, kendisi için yönelmiş olur. Ve sapkın yolu seçenlere: “Ben yalnızca bir uyarıcıyım.” de.",
        "index_number": 92,
        "deep_notes": [
          {
            "key_word": "1",
            "index_number": 1,
            "note": "1- Kur'an'ı anlatmakla, duyurmakla."
          }
        ]
      },
      {
        "arabic_text": "وَقُلِ الْحَمْدُ لِلّٰهِ سَيُر۪يكُمْ اٰيَاتِه۪ فَتَعْرِفُونَهَاۜ وَمَا رَبُّكَ بِغَافِلٍ عَمَّا تَعْمَلُونَ",
        "turkish_text": "Ve de ki: “Hamd Allah'adır. Size âyetlerini(1) gösterecek, siz de onları tanıyacaksınız.” Senin Rabb'in, yaptıklarınızdan habersiz değildir.",
        "index_number": 93,
        "deep_notes": [
          {
            "key_word": "1",
            "index_number": 1,
            "note": "1- Vadettiklerini."
          }
        ]
      }
    ]
  }
}